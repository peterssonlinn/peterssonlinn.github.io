---
layout: post
hide-in-home: true
published: true
title: "Att våga"
subtitle: ""
date: 2019-03-17 16:00:00
author: "Linn Petersson"
URL: "/2019/03/17/att-vaga/"
image: "/img/mars2019/LRG_DSC03227_Original.jpg"
tags:
  - Thoughts
categories: [Life]
---

Jag har alltid förknippat att be om hjälp med något negativt. För att de som ber om hjälp är också de som behöver hjälpen. De behöver hjälp att genomföra en uppgift, moment eller hur de ska bli bättre. Ett genomgående drag för mig är att jag är självständig och klarar mig utan hjälp. Men helt plötsligt står jag där och behöver hjälpen. Detta är något jag har behövt öva på och utsätta mig för, däremot märker jag att jag också har blivit bättre på att be om hjälp men det tar tid.

För hur många gånger vågar jag be om hjälp innan någon idiotförklarar mig.

Eller hur ofta får jag lov av mig själv att be om hjälp för att inte vara en börda?

Hur bra behöver min fråga vara formulerad för att slippa säga den två gånger?

Ska jag låtsas som jag förstår även om jag inte gör?

Mitt pokerface kommer på och alla känslor försvinner ur min kropp.

En konsekvens är att jag då får svårt att acceptera när det inte går min väg. För jag vågar inte acceptera för mig själv att jag behöver hjälp. Hjälp att förstå och veta vad jag ska göra annorlunda nästa gång. Istället blir jag besviken och klandrar mig själv innan jag återigen sätter på mitt pokerface som att jag låtsas som allt då blir bättre.

Detta leder i sin tur till att jag inte vågar ropa "bra jobbat", "snyggt" eller "heja". För behövs verkligen den där positiva hjälp och energin som ges. För att om min hjärna är programmerad till att se all hjälp som negativ, hur programmerar jag då om den?

Jo, jag vågar. Jag vågar säga först ett ord till de jag är bekväma med för att sedan kunna ropa det till hela världen. Det hela handlar om att våga, våga ropa peppande hejarop och våga be om hjälp när det behövs. Tills dess ser jag mina förebilder och lovar mig själv att en dag, en dag då ska jag bli som dem.

![](/img/mars2019/LRG_DSC03227_Original.jpg)
