---
layout: post
hide-in-home: true
published: true
title: "23 december"
subtitle: ""
date: 2020-12-23 16:00:00
author: "Linn Petersson"
URL: "/2020/12/23/23-december/"
image: "/img/dec2020/IMG_5352_Original.jpg"
tags:
  - Thoughts
categories: [Life]
---

Julafton är imorgon. Imorgon. Alla år förutom detta brukar jag längta efter denna dag. I min barndom var det alltid snö. I år har jag tröttnat på att höra på om julen. Jag har tröttnat på orden att julen inte kommer bli som vanligt i år. Orden förmedlas nästan dagligen genom vänner, familj, nyheter och av mig också tyvärr. I år var det tänkt att hela min familj skulle fira jul ihop uppe i Åre. Men på grund av detta ovanliga år, backade en efter en av syskonen ut och det slutade med att det bara var min mamma och pappa som åkte. Själv sitter jag i Stockholm hos min bror. För mig blir det första julen utan mina föräldrar. Det är ovanligt nog för mig. Sammantaget har gjort att julkänslan inte finns hos mig. Hemma hos mig pyntade jag med tomtar och julgardiner redan i november. Från högtalaren spelas ingen julmusik utan istället Spotify Wrapped med mina hundra mest spelade låtar för året. Schemat har varit tomt i flera dagar och alla inlämningar är gjorda. Det har gått ett halvår och jag har inte sett mycket mer än mina fyra väggar. Livet har varit som en bubbla och fokus har legat på varje vecka och ett försök till att göra något kul på helgerna och att studera mycket på veckorna. Fråga mig inte vilken veckodag det är, för jag har inte längre koll. Angående jul så var det en fråga som jag försökte undvika tills det inte gick längre. För den frågan väckte så många fler frågor hos mig. Vem ska jag träffa? Vad är det mest moraliska? Vad är rätt och fel?

![](/img/dec2020/IMG_5352_Original.jpg)
![](/img/dec2020/IMG_5194_Original.jpg)
Mina försök till julkänsla

Frågan om Corona speglar två olika människor, på ena sidan finns personerna som har suttit instängda sen mars och på andra sidan finns personerna som lever precis som vanligt. Två sidor som har haft svårt att förstå varandra och där båda har tyckt att ens ställning är den rätta. Jag har gjort mitt bästa att vara neutral och jag har förståelse för båda sidorna. Däremot ska jag inte ljuga det är svårt att vara en mittenmänniska. Samtidigt gillar jag inte den ovissheten som just nu existerar. I januari är det tänkt att jag ska skriva salstentor, men jag vet inte ifall det kommer att ändras. Jag vill inte skriva en distanstenta, det är mycket svårare att förbereda sig och svårare att plugga till. Samtidigt som det snackas om att skriva tentor ihop och det kan vara just de som skriver ihop som också blir godkända. Detta är bara min situation, det finns många fler som har större problem och har haft större motgångar än mig. Men det kan vara viktigt att påminna sig att alla personer i samhället blir påverkade på ett eller annat sätt. Sedan det finns fördelar för mig också, då all undervisning har varit på distans har också jag kunnat ta pauser under dagen och haft möjligheten att komma utanför lägenheten. Jag har kunnat ut och springa eller ta en trevlig promenad. Det kan vara svårt att mäta men jag känner ändå att jag är mer produktiv och pluggar mer timmar än vad jag gjorde innan. Slutligen, det finns många nackdelar men det kan vara viktigt att minnas de fördelar som också finns. För att inte glömma att tillvaron inte är helt svart utan det finns ljusglimtar.

![](/img/dec2020/IMG_5392_Original.jpg)
![](/img/dec2020/IMG_5394_Original.jpg)
Jag och min bror var på promenad och lyckades se solen som annars har hållit sig undan nu i december.

Så i väntan på decembers viktigaste dag, julafton så har jag unnat mig lite välbehövlig ledighet. Jag är ute och springer dagligen. Ärligt talat så gör jag inte så mycket, myser mest runt och försöker hitta på så lite som det bara går. Men det kanske också lite är meningen med julen. Så under omständigheterna så mår jag bra och god jul.
![](/img/dec2020/IMG_5361_Original.jpg)
![](/img/dec2020/A9A4269B-2CE9-401F-807E-D301778C3133-6D201B60-1677-4560-B145-796804B1E8FE_Original.jpg)
