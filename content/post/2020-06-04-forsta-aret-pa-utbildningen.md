---
layout: post
hide-in-home: true
published: true
title: "Första året på utbildningen"
subtitle: ""
date: 2020-06-04 16:00:00
author: "Linn Petersson"
URL: "/2020/06/04/forsta-aret-pa-utbildningen/"
image: "/img/jun2020/a.jpg"
tags:
  - Thoughts
categories: [Life]
---

Sjukt att tänka att jag ska på några av mina kompisars student, var det inte jag som tog den precis? Under året som har gått har jag jobbat, flyttat hemifrån, pluggat, haft motgångar, framgångar, inte en enda ledig stund och jag har framför allt haft ett väldigt roligt år. När jag tog studenten var det en självklarhet att söka någon eftergymnasial utbildning, jag var aldrig en av de som planerade att tjäna pengar eller hitta mig själv i Asien. Så för lite mer än ett år sedan skickade jag in min ansökan, förstahandsvalet var Civilingenjör i Informationsteknologi i Linköping och även om jag fyllde min ansökan var jag ganska säker på att jag skulle komma in. Anledningen varför jag sökte den var på grund av att jag ville gå en datautbildning då det intresserade mig och kändes som en säker bransch. Däremot ville jag inte endast läsa programmering och hårdvara utan jag ville behålla mitt samhällsintresse som jag hade byggt upp under gymnasiet.
![](/img/jun2020/IMG_20190817_131444_Original.jpg)
Tagen precis innan tåget gick för första gången till Linköping

![](/img/jun2020/IMG_1140_Original.jpg)
För några dagar sedan.

Så vad har jag läst för kurser?

Tre matematikkurser; diskreta strukturer, inledande matematisk analys samt envariabelanalys.
En fysikkurs, påminde ganska mycket om fysik 1 som dels bestod av kaströrelser och energiprincipen.
En kurs rörande Informationsteknologi, där vi bland annat genomför ett projektarbete, vårt handlade om klimatmodellering.
En programmeringskurs i Java med labbar och ett projekt, jag och min labbpartner gjorde Sänka Skepp.
IT-rätt och etik, hörs ganska mycket på namnet men en kurs om etik och juridik på internet.
Datornät och internetprotokoll, handlade om hur internet transporteras och innehåll bland annat några labbar där man sniffade paket vilket var ganska roligt och intressant.
Datorteknik, endast en labbkurs för hur en enkel processor fungerar och hur den programmeras på lägsta nivå.
Matlab, gjorde ett tillval då Matlab är ett program som vi kommer använda längre fram i utbildningen, i alla fall enligt de äldre studenterna.

![](/img/jun2020/IMG_0478_Original.jpg)
![](/img/jun2020/Snapchat-190763140_Original.jpg)

Blandat matbilderna med bilder på sladdar som vi såg under ett studiebesök, coolt

Druckit en hel del kaffe och the under året som gått.

![](/img/jun2020/LRM_EXPORT_176045543201_20191016_213851299_Original.jpg)
![](/img/jun2020/PICT_20191122_205711_Original.jpg)
Nu dröjer det några dagar innan sommarjobbet börjar, sommaren kommer spenderas i Småland, på västkusten och lite i Stockholm och Linköping. Men vi får också se hur sommaren väljer att utveckla sig.

![](/img/jun2020/a.jpg)
![](/img/jun2020/IMG_20190927_182156_Original.jpg)

Älskar att numera ha vänner i Stockholm, älskar den staden.

![](/img/jun2020/IMG_0001_Original.jpg)
Nästa år kommer jag synas i damföreningen för d-sektionen.
