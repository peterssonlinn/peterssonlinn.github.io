---
layout: post
hide-in-home: true
published: true
title: "Jag vill"
subtitle: ""
date: 2020-10-11 16:00:00
author: "Linn Petersson"
URL: "/2020/10/11/jag-vill/"
image: "/img/okt2020/IMG_1574_Original.jpg"
tags:
  - Thoughts
categories: [Life]
---

Jag vill skriva en bok. Jag vill skriva ett inlägg. Jag vill tatuera mig igen. Jag vill börja fotografera mer. Jag vill börja träna på riktigt igen. Jag vill umgås mer med familjen. Jag vill komma ikapp i mina kurser. Jag vill allt. Så istället för att samla kraft och göra något av det jag faktiskt vill, så gör jag absolut ingenting. Tiden försvinner bort och jag kan inte få den att stanna.
![](/img/okt2020/1EB0236D-5084-4864-B023-4EF4721D3539_Original.jpg)
![](/img/okt2020/IMG_4808_Original.jpg)

Detta är ett inlägg som jag har påbörjat ett flertal gånger. Några gånger endast i hjärnan men ibland har jag kommit så långt att jag har slängt ihop något i anteckningar. Ändå har de en gemensam nämnare, jag delar de aldrig. För en tanke jag har ikväll, kan vara en annan imorgon. Många av de projekten som jag påbörjar slutförs aldrig. Perfektionisten inombords säger åt mig “asch det där är inte värt att visa, kasta och gå vidare.” Andra projekt tar månader att slutföra. Några av projekten finns bara i min hjärna. Jag vill för mycket och varken tiden eller orken finns där.
![](/img/okt2020/LRM_EXPORT_824803446227_20190728_140600061_Original.jpg)
![](/img/okt2020/5BE3A713-66A6-4631-8D63-E9068A8862BD-D97D5BF7-2B7C-4468-B873-1CB45A162B58_Original.jpg)

Ibland kan jag komma på mig själv att jag lovar för mycket, eller att kraven jag har kan vara en aning för höga. För egentligen behöver jag inte imponera på någon annan och jag behöver inte fylla någon annans skor. För jag gör väldigt mycket redan; umgås med vänner, engagerar mig i studentlivet, fyller mina cirklar på Apple Watchen och pluggar en hel del. Kanske är det också så att jag själv behöver inse att jag klyschigt nog duger som den jag är.
![](/img/okt2020/IMG_1574_Original.jpg)
![](/img/okt2020/IMG_4562_Original.jpg)

Så för att göra min vardag mindre stressig har jag hittat en del olika knep, som att städa garderoben eller unna mig en pluggfri dag. Ja, den här garderoben städas minst en gång i månaden och numera kan jag tycka synd om mina vänner som tvingas höra på det ungefär var fjärde vecka. Ändå vill jag hitta en hobby som lugnar ner mig själv ännu mer och gör att jag känner mig produktiv och kreativ. Vad detta är vet jag ännu inte och som jag började detta inlägg är idéerna alldeles för många och spridda. Kanske är det att skriva den där boken, skriva det där inlägget eller börja träna på riktigt igen.
