---
layout: post
hide-in-home: true
published: true
title: "Gymnaseivalet"
subtitle: ""
date: 2019-02-17 16:42:00
author: "Linn Petersson"
URL: "/2019/02/17/gymnasievalet/"
image: "/img/feb2019/PICT_20190216_110007_Original.jpg"
tags:
  - Thoughts
categories: [Life]
---

Är jag nöjd?
Det är ofta jag frågar mig just den här frågan och tänkte diskutera den ur olika synvinklar.

Redan när jag gick i sjuan hade jag bestämt mig, jag skulle gå samhällsbyggnad och miljö i Halmstad. Ett stort beslut med tanke på att Halmstad ligger en timme ifrån där jag bor. Men men, i nian var jag på gymnasiemässan i Gislaved, var på öppet hus på Kattegatt och LBS. Sedan bestämde jag mig det blir LBS. Då chanserna att programmet startade var större där än på Kattegatt men också att jag gillade känslan av en liten skola.

Den stora dagen kom och jag minns än idag hur jag innan uppropet satt på en lekplats och snapchattade vänner jag inte längre har kvar. För inte heller kunde man komma allt för tidigt. Jag hade tur och fick en kompis på första dagen och en till dagen efter. Redan då frågade jag mig själv är jag nöjd? För det inte många vet var att jag gick hem och grät de första veckorna för det kändes inte rätt. Mamma gav som stöd, "Ge det ett par dagar till sen kan du byta." Träffade en som gick i den klassen jag var intresserad av att byta till och bestämde mig att inte göra det på grund av schemat. Jag gjorde mitt val över ett schema.

Nu efter nästan tre år, är jag nöjd? Nja, jag vet inte. För jag trivs och vännerna jag fick är jag glad över. Men det känns som något saknas. Eftersom när jag hör vänner som säger "jag vill inte att gymnasietiden ska ta slut, jag har så kul" kan jag inte relatera. Jag känner mig som en vilsen människa som letar efter sin plats här på jordklotet.

Nu när valet inför högskolan väntar, kommer osäkerheten fram. För hur kunde jag vara så säker på mitt gymnasium val och inte ha en aning om valet just nu. Jag har varit så inställd på att bli civilingenjör men varför? Är det rätt väg för mig? Kommer jag att klara av det? Frågetecknen är många och svaren mindre. (frågetecken > svaren)

För om jag inte är nöjd med valet jag gjorde för tre år sedan hur kommer jag vara nöjd med valet jag gör om ungefär en månad.

Kommer jag någon gång vara nöjd med valen jag gör relaterade till min utbildning? Detta är en fråga tiden endast får svara på men vad gör man om man känner att man vill ha svar nu?

![](/img/feb2019/PICT_20190216_110007_Original.jpg)
