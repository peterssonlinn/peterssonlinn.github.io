---
layout: post
hide-in-home: true
published: true
title: "Tre månader in"
subtitle: ""
date: 2019-03-24 16:00:00
author: "Linn Petersson"
URL: "/2019/01/27/tre-manader-in/"
image: "/img/mars2019/IMG_20190309_132753_Original.jpg"
tags:
  - Thoughts
categories: [Life]
---

Att känna och höra hur vinden blåser i håret och i träden. Höra fåglarna börjar kvittra och vissa dagar nästan känna lukten av vår. Vårblommorna börjar komma krokus, vitsippor och tulpaner. Januari, februari och mars har (nästan) passerat och vips så har 25 procent av 2019 gått. Jag som precis har vant mig vid att skriva 2019 på varenda fotnot. Hur har det gått med nyårslöftena? Kommer 2019 bli ditt år?

Jag har mentalt börjat förbereda att stänga ett kapitel i mitt liv och börjat förbereda mig på nästa. Innan jag kan vända blad ska de sista proven skrivas, inbjudningar ska skickas samtidigt som jag försöker sortera i mitt huvud vad som är viktigt för mig. Så listor skrivs och negativ energi sorteras bort. Allt för att jag ska ge mig själv alla möjligheterna att bli nöjd med min insats på kort sikt och på lång sikt.

Mina mål för 2019 var att jag skulle säga ja. Det tycker jag att jag har gjort. Jag säger ja till det jag vill och försöker vara spontan och inte planera ända in i minsta detalj. Det har gjort att jag också lyckas med mitt andra nyårslöfte, nämligen ha kul. För genom att vara mer spontan tillåter jag mig också att ha mer kul och inte ha förväntningar. Lyckan finns i de småsakerna och lyckan går att finna i de flesta händelser. Det sista målet jag hade var att få 1 000 poäng i en träningstävling jag och min familj har, det har inte gått lika bra. Men man ska ju ha något att utveckla och göra bättre resten av året.

Är tacksam att vi rör oss mot ljusare tider, det betyder mer sol och allmänt bättre väder. Tänk en klar blå himmel och värme där man verkligen vill vara ute än vädret just nu regn, blåst och fem ynka plusgrader.
![](/img/mars2019/IMG_20190315_171037_Original.jpg)

![](/img/mars2019/IMG_20190309_132753_Original.jpg)
