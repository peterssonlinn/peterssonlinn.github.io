---
layout: post
hide-in-home: true
published: true
title: "Jag kom in"
subtitle: ""
date: 2019-07-13 16:00:00
author: "Linn Petersson"
URL: "/2019/07/13/jag-kom-in/"
image: "/img/jul2019/IMG_20190706_152451_Original.jpg"
tags:
  - Thoughts
categories: [Life]
---

Dagen som många som ska plugga vidare kom i veckan. 11 juli. Även om jag hade lovat mig själv att inte kolla allt för mycket på antagning.se kunde jag inte låta bli. Så någon gång under förmiddagen kom beskedet, antagen till ditt förstahandsval.

![](/img/jul2019/Snapchat-949758612_Original.jpg)

Jag kanske inte var jätteförvånad och jag har försökt att inte fundera allt för mycket vad jag ska göra till hösten blev jag ändå inte jätteförvånad. Men det blir Linköping till hösten och jag ska flytta hemifrån om lite mer en månad och det är många frågor jag inte ännu har ett svar på.

Var ska jag bo?

Hur gjorde man vänner?

Vad behöver jag ta med mig för att starta ett eget liv i vuxenvärlden?

Är det någon som jag känner som också ska börja i Linköping till hösten?

Vad behövs köpas inför skolstarten?

Är jag redo?

Frågorna snurrar runt i mitt huvud i en enda stor virvelvind. Oavsett vad alla i min närhet försöker intyga mig att detta kommer gå bra utan problem vet jag hur jag är som person. Jag är den personen som ser ut som att allt är lugnt och att allting löser sig men egentligen övertänker jag allt. Åtminstånde en gång i timmen kommer jag på nya frågor eller nya scenarion dyker upp i mitt huvud hur allt detta kan gå. För detta är en av de största händelserna som kommer ske i mitt unga liv, det kommer bli den första gången jag står på egna ben. Utan mamma och pappa, utan närhet till trygghet. Alla kommer vara ett telefonsamtal bort eller tre timmar bort, tur att jag inte ska flytta till Luleå det tror jag att jag knappt hade klarat av.

Så medan jag funderar på mitt liv som kommer börja till hösten, vill jag ha sommaren av mitt liv och det lyckas jag bra med hittills. Eller ja, min kropp sa ifrån och drog på mig en förkylning. Antingen var det allt dansandes i regnet/haglet i helgen eller att min kropp ansåg att jag inte hade prioriterat den tillräckligt. Så istället för att dricka apelsinjuice och vodka shotar jag ingefärsdryck för mitt liv. Men jag ger inte upp, det kommer en ny vecka och helg om några dagar och då hoppas jag att jag är uppe på benen igen. Planerna är en roadtrip till Skåne, grillkväll och Skara sommarland. Även om jag inte gillar att vara så uppbokad som jag är, kan jag inte säga annat än att jag älskar att umgås med alla mina vänner, så jag vill bara säga TACK. Tack till alla ni som står ut med mig, ni gör mina dagar bättre, tack för att ni är som ni är.
![](/img/jul2019/IMG_20190707_165315_Original.jpg)
![](/img/jul2019/IMG_20190706_152451_Original.jpg)
