---
layout: post
hide-in-home: true
published: true
title: "Året 2022"
subtitle: ""
date: 2022-12-21 21:41:00
author: "Linn Petersson"
URL: "/2022/12/21/aret-2022/"
image: "/img/dec2022/IMG_3574.jpeg"
tags:
  - Thoughts
categories: [Life]
---

Det händer så mycket så snabbt. 2022 är ett år som har gått mycket snabbare än jag någonsin kunde tro. I början av året låg mycket fokus på kandidatarbetet och att få det så bra som möjligt, samtidigt som jakten på sommarjobb var i fokus under de första månaderna. Jag åkte till Spanien med vänner, hittade två sommarjobb, klarade kandidatarbete och planerade inför flytten. Sedan kom sommaren, jag började sommarjobba på Saab och fick chansen att se hur det faktiskt var att jobba inom det som jag utbildar mig. Otroligt givande och kul. Samtidigt jobbade jag parallellt vidare med kandidatarbete, i förhoppning att få det till ett forskningspapper. Hur det blir med det är faktiskt en fråga som kvarstår. Jag och pojkvännen var i Paris, kärlekensstad. Efter en sommar som flög förbi så gick flyget till Nederländerna.
![](/img/dec2022/IMG_2466_Original.jpeg)

Att ha tillbringat hela hösten här, i Eindhoven, staden som har blivit ett tillfälligt hem. Har nästan varit ännu mer givande. Viljan att en gång jobba utomlands har också växt. Att plugga på ny ort. Att lära känna en stad, och hitta smultronställena. Cupping och alla kaffeestunder på Sprout. Utvecklat öl-intresset och gå på olika bryggerier. Att gå på fotboll och se när Nederländerna tyvärr blev utslagna ur VM, men vilken stämning det var när de gjorde sin comeback. Riktigt core-memory. Att åka till Utrecht, Haag, Rotterdam, Amsterdam, Antwerpen och Bryssel har varit jätteroligt och fantastiskt att få den möjligheten. Det har varit en snabb höst och imorgon går flyget hem till Sverige för julfirande. Efter jul kommer jag tillbaka till Eindhoven, i några ynka veckor innan flytten går hem till Linköping.
![](/img/dec2022/IMG_2716.jpeg)

För hur fantastiskt det än har varit i Eindhoven, ska det bli att komma hem igen. Mest för att komma hem till vännerna och att kunna åka hem till familjen smidigt över en helg. Men också för att fortsätta studierna och läsa nya intressanta kurser. Det är ganska ofta som jag har börjat tvivla på min kunskap och kan fråga mig själv vad är det egentligen jag kan. Samtidigt som jag klarar kurs efter kurs. Även fast jag inte ibland vill förstå, så förstår jag faktiskt. Jag försöker påminna mig om att jag är duktig och att jag kan.
![](/img/dec2022/IMG_2792.jpeg)

Jag gjorde pretentiösa nyårslöften för 2022. Jag skulle cykla 100 gånger, läsa 52 böcker, snitta i två timmar i skärmtid, ta kandidatexamen, ha ett sommarjobb, plugga utomlands, besöka 5 nya städer, äta på 12 nya restauranger och ha 5 digital fria dagar. Ärligt så var det få som jag klarade, jag cyklade och läste alldeles för lite. Jag kollade också mer på telefonen än vad jag skulle. Men det var mycket som jag också klarade, exempelvis så fick jag sommarjobb och plugga utomlands. Så jag tar med mig det och försöker formulera nyårslöften som dels får mig att nå mer men också löften som jag kan uppnå. För 2022 har varit ett år i min smak och jag hade gärna sett mer av det.
![](/img/dec2022/IMG_3574.jpeg)
