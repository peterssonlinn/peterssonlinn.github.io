---
layout: post
hide-in-home: true
published: true
title: "Sommaren lider mot sitt slut"
subtitle: ""
date: 2019-08-16 16:00:00
author: "Linn Petersson"
URL: "/2019/08/16/sommaren-lider-mot-sitt-slut/"
image: "/img/aug2019/DSC02205_Original.jpg"
tags:
  - Thoughts
categories: [Life]
---

Sommaren lider mot sitt slut och sista arbetspasset är gjort, avslutade på topp med en punktering. Känns nästan lite overkligt hur fort denna sommaren har gått. Var det inte i förrgår jag tog studenten och igår första jobbpasset var, eller? Men det är så verkligheten ser ut, dagarna försvinner snabbare än man kan ana och nu väntar nya äventyr. På lördag (imorgon?!?) går tåget och jag byter Småland till Östergötland, lyxig lax mot snabbkokande nudlar, att vara någons unge till att vara en egen självständig person. Jag längtar. För nu kommer bli första stunden i mitt liv där jag får en ärlig chans att utforska vem jag är som person. Jag kommer upptäcka vad jag gillar eller inte gillar utan att bli påverkad. Jag kommer få lov att lära känna mig själv ännu en gång.
![](/img/aug2019/DSC02205_Original.jpg)

Om vi lättar på stämningen lite så firade jag min nittonde födelsedag i förrgår och kvällen tillbringades i Göteborg med lite utomhusbio kan det bli mysigare? Filmen vi såg var "A Star Is Born" ett filmtips om ni inte har sett den. Även om de hade lite tekniska problem som tog ungefär två timmar att lösa men det såg vi endast positivt för desto fler som lämnade desto mer kunde vi avancera upp våra platser så när filmen väl började hade vi perfekta platser. Sen hemvägen blev det en liten felkörning eller omväg, för vi råkade hamna i Kinna så istället för att det skulle ta två timmar hem så tog det tre. Men så är livet ibland och jag skulle inte ändra något i efterhand för mysigt var det.

![](/img/aug2019/IMG_20190814_210812_Original.jpg)
![](/img/aug2019/IMG_20190815_000736_Original.jpg)

Liiite skillnad på första platsen och där vi tillsist hamnade.
