---
layout: post
hide-in-home: true
published: true
title: "Mina betyg"
subtitle: ""
date: 2019-08-09 16:00:00
author: "Linn Petersson"
URL: "/2019/08/09/mina-betyg/"
image: "/img/aug2019/LRG_DSC04675_Original.jpg"
tags:
  - Thoughts
categories: [Life]
---

Jag har alltid gillat att plugga och det är ingenting som jag har stuckit under stolen med. Oavsett hur mycket som händer i livet har jag prioriterat skolan och jag tycker det är kul att hela tiden lära mig nya saker. Det tråkiga med oss svenskar är att man ofta inte kan berätta när man är bra på något utan alla ska följa jantelagen och inte sticka ut. Det är nog därför en del människor kan ha svårt med hur jag är som människa, för jag lovar dig jag berättar alltid sanningen. Om något inte står rätt till kommer jag att berätta det och jag har inga problem med att diskutera mina betyg med någon eller ja det finns undantag. I högstadiet gick jag ut med ungefär 290, inte jättehögt men jag var nöjd. Till gymnasiet gick jag in med inställning att om jag ville ha möjligheten att komma in var jag ville när trean var över behövde jag börja direkt. Så när trean var slut gick jag ut med 16 A, två B sju C och två E varav ett var betyget till gymnasiearbetet. För att ni ska slippa göra matten kan jag berätta att jag gick ut med 17.98 och med mina två meritpoäng (engelska 7 och matematik 5) blev det slutliga meritvärdet 19.98.

Jag är stolt, det finns många betyg som jag har lagt ner min själ i och jag kämpade mig till betyget jag ville ha. Exempelvis min svaga punkt är engelska ändå lyckades jag få C i alla mina tre engelska kurser, varav jag läste en på distans. Sedan förstås finns det Matematik 5, ha i åtanke att vi hade ingen planerad lektionstid eller prov utan allt hängde på självstudier och ett slutprov. Det var inte mycket tid som lades på den kursen och vid upprepade gånger försökte jag hoppa av men jag fick inte. Så två veckor innan slutprovet betalade jag 10 kronor till en hemsida och la ner all min lediga tid och kollade alla videos sedan gick jag och skrev provet där jag lyckades bli godkänd. Nu i efterhand är jag såklart stolt över att med tanke på hur lite tid jag la ner, så lyckades jag ändå bli godkänd och det var det som krävdes för att få ett till meritpoäng.

Oavsett vad alla människor säger, så kan alla om de lägger ner tid lyckas. Alla kan lyckas få bra betyg i skolan om man visar intresse. Mycket handlar om vilken inställning och det kommer alltid finnas människor som retas för att man väljer att lägga ner tid på skolan. För att för en del människor kommer det naturligt medan andra människor behöver kämpa mer. En del anser att alla mina betyg var inte välförtjänta men med tanke på att jag faktiskt visade intresse gjorde det att läraren såg mig och ville att jag skulle lyckas. Skolsystemet är ingen rättvis plats, för läraren kommer alltid ha favoriter och ibland råkade jag vara en av dem. Men kom ihåg att man behöver också lägga ner tid även om man är en teacher’s pet men man har det lite lättare.

Så till frågan är jag nöjd?

Jag har kämpat för mina betyg i tre år och då måste man få lov att vara nöjd och det måste alla få lov att vara. Bli människan som är tacksam för allt och lägg inte onödigt fokus på andra människor.

![](/img/aug2019/LRG_DSC04675_Original.jpg)
